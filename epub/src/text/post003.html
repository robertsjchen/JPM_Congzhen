<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">
  <head>
    <title>新刻金瓶梅詞話·詞曰·四貪詞</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <h1 id="calibre_pb_0">新刻金瓶梅詞話</h1>

    <div class="calibre1">
    
    <h2>詞曰</h2>
        
    <p class="poetry_no_intent">閬苑瀛洲，金谷陵樓，筭不如茅舍清幽。野花綉地，莫也風流。也宜春，也宜夏，也宜秋。</p>

    <p class="poetry_no_intent">酒熟堪【⿲酉芻】，客至湏留，更無榮無辱無憂。退閒一步，着甚來由？但倦時眠，渴時飲，醉時謳。</p>

    <p class="poetry_no_intent">短短横牆，矮矮疎窻，忔【⿲忄查】兒小小池塘。高低疊峯，綠水邊傍。也有些風，有些月，有些凉。</p>

    <p class="poetry_no_intent">日用家常，竹几藤床，靠眼前水色山光。客來無酒，清話何妨？但細烹茶，熱烘盞，淺澆湯。</p>

    <p class="poetry_no_intent">水竹之居，吾愛吾盧，石磷磷床砌堦除。軒窻隨意，小巧䂓模。卻也清幽，也瀟灑，也寬舒。</p>

    <p class="poetry_no_intent">懶散無拘，此等何如：倚闌干臨水觀魚。風花雪月，贏得功夫，好炷心香，說些話，讀些書。</p>

    <p class="poetry_no_intent">淨掃塵埃，惜耳蒼苔，任門前紅葉鋪堦。也堪圖畫，還也奇哉！有數株松，數竿竹，數枝梅。</p>

    <p class="poetry_no_intent">花木栽培，取次教開，明朝事天自安排。知他富貴幾時來？且優遊，且隨分，且開懷。</p>


    <h2><br/><br/>四貪詞</h2>

    <h3>酒</h3>

    <p class="poetry_no_intent">酒損精神破喪家，語言無狀鬧喧譁。<br/>疎親慢友多由你，背義忘恩盡是他。<br/>切湏戒，飲流霞。若能依此實無差。<br/>失却萬事皆因此，今後逄賔只待茶。</p>

    <h3>色</h3>

    <p class="poetry_no_intent">休愛綠髩羙朱顏，少貪紅粉翠花鈿。<br/>損身害命多嬌態，傾國傾城色更鮮。<br/>莫戀此，養丹田。人能寡慾壽長年。<br/>従今罷却閒風月，帋帳梅花獨自眠。</p>

    <h3>財</h3>

    <p class="poetry_no_intent">錢帛金珠籠內收，若非公道少貪求。<br/>親朋道義因財失，父子懷情為利休。<br/>急縮手，且抽頭。免使身心晝夜愁。<br/>兒孫自有兒孫福，莫與兒孫作遠憂。</p>

    <h3>氣</h3>

    <p class="poetry_no_intent">莫使強梁逞技能，揮拳捰袖弄精神。<br/>一時怒發無明火，到後憂煎祸及身。<br/>莫太過，免災迍。勸君凡事放寬情。<br/>合撒手時湏撒手，得饒人處且饒人。</p>

    </div>
</body>
</html>
